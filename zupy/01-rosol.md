# Rosół

Potrzebujesz:

* Duży garnek
* Piekarnik z blachą
* Płaską chochlę z dziurami
* Obieraczkę do warzyw
* Deskę i nóż do krojenia
* Pojemnik na obrane i pokrojone warzywa

## Składniki

### Mięso

1. Szyja z indyka - *może być porcja rosołowa z kaczki, ale szyja jest duuużo lepsza*
1. Szponder wołowy (mały) - *może być mięso wołowe z kością, ale szponder fajniejszy*
1. Dwa udka z kurczaka - *mogą być podudzia, albo dwie porcje rosołowe*

### Warzywa

1. 4-6 marchewek
1. 3-5 pietruszek
1. 1/2 selera (*nie za dużo bo rosół jakiś taki chemicznie smakuje od selera*)
1. 1 por
1. 1 duża cebula
1. Kilka ząbków czosnku

### Dodatki

1. Oliwa / olej
1. Ziele angielskie (5-10 ziaren)
1. Liść laurowy (4-6 listków)
1. Łyżka soli (na gar rosołu)
1. Papier do pieczenia

## Przygotowanie

1. Rozgrzewamy piekarnik na 220 stopni.
1. Obieramy marchew, pietruszki i seler. Tniemy na takie kawałki grubości i długości palca (jak marchew jest mała, to pewnie nawet nie trzeba). Cebulę pokrój na ćwiartki. Por wzdłuż na pół.
1. Wsadzamy warzywa (oprócz pora) do pojemnika, ochlapujemy oliwą (ale nie tym durnym sprayem). Potrząsamy żeby się rozniosło.
1. Wykładamy warzywa (oprócz pora) na blachę, wsadź do piekarnika na 30-40 minut.
1. Wkładamy mięso do wielkiego gara i zalewamy zimną wodą. Nalewamy tyle, ile chcemy zupy, więc pewnie cały gar - zostawiamy tylko trochę miejsca na warzywa. Puszczamy na mocny power.
1. Jak zacznie się gotować, można trochę zmniejszyć gaz. Zaczną się robić szumowiny, które zbieramy tą płaską łygą z dziurkami. *Nie zbieraj szumowin za szybko. niech się pogrupują w taką dużą pianę i zszarzeją - łatwiej zebrać grupę*.
1. Po pozbieraniu szumowin, mięso niech się gotuje na maleńkim gazie, im mniejszy tym lepszy.
1. Jak warzywa się zrobiły z piekarnika, dorzucamy do gara.
1. Do gara idzie też por, liście laurowe, ziele angielskie i sól. Mieszamy i zostawiamy na 3-4 godziny. *Niech tylko lekko bulka, żadnych wielkich bąblowni!*

## Dodatki

1. Po zrobieniu rosołu nie zapomnij wyciągnąć mięsa i marchwi jako dodatków do rosołu!